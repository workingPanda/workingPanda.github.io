
<!-- bodyizlozbe-mim1996
================================================== -->
<div class="container">
   <div class="row">

      <div class="wow fadeInUp col-md-3 col-sm-4" data-wow-delay="1.3s">
         <a href="img/mim96/07.jpg" data-lightbox="image" data-title="">
            <img src="img/mim96/07.jpg" alt="I. zagrebački salon">
         </a>
      </div>

      <div class="wow fadeInUp col-md-offset-1 col-md-7 col-sm-7" data-wow-delay="1.6s">
         <h1>Susret tradicije i novoga</h1>
         <p>
            Ograničen broj sudionika na prvom zagrebačkom salonu kolekcionara i antikvara proizlazi iz činjenice o
            relativno kratkom vremenskom razdoblju u kojem je trebalo pokrenuti i organizirati izložbeni mehanizam
            s jasnom idejom i programom.
            <br>
            Prostor koji smo dobili na raspolaganje dodatno je smanjio naše mogućnosti da pokažemo više.
            Ipak, salon na svom startu otkriva kakva mu je namjera. To je pokretanje osmišljenoga projekta koji bi
            se s vremenom mogao pretvoriti u kontinuiranu manifestaciju. Ako u tome uspijemo, logično je očekivati
            širenje kruga i neprestano osvježavanje prvotnih zamisli.
            <br>
            One se u prvom redu odnose na uspostavljanje vrijednosti i kriterija po kojima prosuđujemo kada je
            neki umjetnički predmet ispunio estetske uvjete da bude izložen. To podrazumijeva prolaženje kroz
            stručni filter naših eksperata koje ćemo konzultirati pri izboru djela za izlaganje na salonu.
            Želja nam je također, nakon nekoliko desetljeća zatomljivanja građanskih kulturnih sadržaja koji
            svjedoče našu pripadnost europskom civilizacijskom krugu, pokazati visoke estetske dosege, ukus i
            znanje vlastite sredine.
            <br>
            Neka salon bude mjesto susreta tradicije i novoga, sentimentalno putovanje kroz vrijeme, u kojem kroz
            prizmu sadašnjega trenutka osjećamo duh prošlosti, otvaramo zagubljene uspomene, skupljamo krhotine i
            rekonstruiramo koliko je god to moguće svjetove naših predaka.
            <br>
            Kao središte Hrvatske, Zagreb se slobodno može podičiti svojom tradicijom. Srećemo je na svakom
            koraku, bilo zapuštenu ili brižljivo njegovanu, u domovima i eksterijerima.
            <br>
            Ovaj salon neka pobudi svakome posjetiocu barem tračak ljubavi prema prošlom kako bi bolje sagledao
            svoje vrijeme, a kroz uspostavljeni dijalog s tradicijom pripomogao boljoj sutrašnjici našeg bijelog
            Zagreb grada.
            <br>
            <b>Damir Grubić</b>
         </p>
      </div>

      <div class="clearfix"></div>

      <!-- <div class="wow fadeInUp top40 col-md-12 col-sm-12 " data-wow-delay="1.3s">
            <img src="images/slike-na-dnu-teksta_orig.jpg" class="img-responsive" alt="About">
         </div>
         <div class="clearfix"></div> -->


   </div>
</div>